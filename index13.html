<html>
<head>
<link rel="stylesheet" type="text/css" href="style13.css">
<title>Ти знаєш що ти-людина-Василь Симоненко</title>
</head>
<body>
<div class="wrapper" align="center">
<div class="main">
<h1>Ти знаєш, що ти — людина</h1>
<p><b>Василь Симоненко</b></p>
<p>Ти знаєш, що ти — людина.<br>
Ти знаєш про це чи ні?<br>
Усмішка твоя — єдина,<br>
Мука твоя — єдина,<br>
Очі твої — одні.<br>
</p>
<p>Більше тебе не буде.<br>
Завтра на цій землі<br>
Інші ходитимуть люди,<br>
Інші кохатимуть люди —<br>
Добрі, ласкаві й злі.<br>
</p>
<p>Сьогодні усе для тебе —<br>
Озера, гаї, степи.<br>
І жити спішити треба,<br>
Кохати спішити треба —<br>
Гляди ж не проспи!<br>
</p>
</div>
</div>
</body>
</html>